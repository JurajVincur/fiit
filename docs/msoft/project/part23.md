---
title: MSOFT | Časti 2–3
---

# Prípady použitia a iniciálny model správania

**Formát:** PDF (opis prípadov použitia) + EA projektový súbor (diagramy)  
**Odovzdanie:** pred 7. cvičením  

## Zadanie
- Opíšte aspoň **6 user-goal prípadov použitia** s netriviálnymi tokmi.  
- Opis prípadov použitia musí byť vypracovaný v **Cockburnovej** alebo **Jacobsonovej notácii** (voľbu určuje cvičiaci).
- Prípady použitia typu **CRUD** pre jednu entitu sa rátajú ako **jeden** prípad použitia.  
- V opise prípadov použitia musí byť použitý:  
  - **alternatívny tok**,  
  - **zahrnutie (include)**,  
  - **rozširujúci prípad použitia (extend)**,  
  - **generalizácia**.  
- Vypracujte **diagram prípadov použitia**.  
- Pre aspoň **3 prípady použitia** (ich toky) pripravte:  
  - **diagramy sekvencií**,  
  - **diagramy aktivít**.  
- Pre tie isté prípady použitia identifikujte kolaborácie a vypracujte k nim **diagramy kompozitnej štruktúry**.  

## Hodnotenie (max. 23 b)
- Opis prípadov použitia – **9 b**  
- Vzťahy medzi prípadmi použitia – **6 b**  
- Diagramy aktivít, sekvencií a kompozitnej štruktúry – **8 b**